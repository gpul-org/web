---
title: "SteamOS, un sistema operativo para videoxogos"
excerpt: Descubre SteamOS, o sistema para máquinas de videoxogos baseado en Linux, da man dun membro do seu equipo!
date: 2025-12-11T19:30:00
location: Aula 3.1, Facultade de Informática
tags: ['School']
status: upcoming
authors: [berto]
---

SteamOS é un sistema operativo baseado en Linux usado en máquinas de videoxogos como a Steam Deck, a Lenovo Legion Go S e proximamente a Steam Machine, entre outras.

Nesta charla, un dos membros do equipo de SteamOS dará unha visión xeral do sistema operativo, do seu deseño e as súas funcionalidades básicas, explicando como o software libre fixo posible a creación dun sistema como este, cal foi o traballo necesario para converter Linux nun sistema capaz de correr a maior parte dos videoxogos, e os efectos positivos deste traballo na comunidade Linux en xeral.
